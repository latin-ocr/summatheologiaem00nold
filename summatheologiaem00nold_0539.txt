De celebratione matrimonii. ΠΙ

Articulus quartus..

De celebratione matrimonii mixti.

161. De assistentia licita. 1. De iure communi
parocho non licet praestare nisi assistentiam passivam, etsi
necessariae cautiones exhibitae fuerint. Ubi tamen ex
negata assistentia activa gravia incommoda timenda sint,
episcopus prudenti suo iudicio usum assistentiae activae
tolerare potest3 exclusa semper missae celebratione cum

benedictione nuptialil).

a. Activa assistentia ideo potissimum interdicitur, ut fideles
iugiter moneantur, ecclesiam matrimonia mixta detestari eamque fideles
ab iis contrahendis nunquam non avertere ac deterrere.

b. Ubi assistentia activa permittitur, non solum missa votiva
pro sponsis excluditur, sed etiam quaevis alia, quae tamquam cere-
moniae matrimonialis complementum habeatur2). Licet autem matri-
monium in ecclesia celebrare, superpelliceo et stola uti et aliquem ritum
sacrum adhibere e. g. benedictionem sponsorum, qualis in ritualibus
dioecesanis haberi solet. Ambitum huius assistentiae activae deter-
minare debet episcopus.

2. In matrimoniis mixtis illicitis, in quibus nempe
necessariae cautiones exhibitae non sunt, ne assistentia
passiva quidem praestari licet: parochi enim et testium
assistentia esset cooperatio ad actionem graviter malam.
In nonnullis tamen regionibus ut in Aztstricc tolerat s, sedes
ad maiora mala vitanda, ut parochus eiusmodi matrimo-

niis materiali tantum praesentia intersit3).

α. Mala, ad quae praecavenda s. sedes assistentiam tolerat, sunt:
α. ut procuretur matrimonii validitas, quod alias in locis tridentinis
invalidum esset; β. ne excitentur haereticorum querimoniae et odia
adversus fideles et ecclesiam; γ. ne sponsi adeant ministrum haereti-
cum ad sacrilegam benedictionem obtinendam neve coram magistratu
civili contrahant. Hac concessione uti non licet nisi in locis, pro

 

1> InstructiO, quae Antonelll'ancc dici solet, iussu Pii IX. ad omnes
episcopos 15. nov. 18:38 edita.

2) S. Officium 17. ian. 1877.

³) Instructio iussu Greqorz'i XI V. 30. apr. 184t edita, cui adiec-
tum est breve eiusdem s. pontificis 22. maii 1841.

