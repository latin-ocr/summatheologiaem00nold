De impedimentis matrimonii. ' 73

versalis ecclesiae, solus summus pontifex in ea dispensar'c
potest. Episcopis usque ad recentiora tempora facultas
dispensandi non concedebatur, nunc vero praesertim in
locis valde remotis speciali indulto eis conceditur, ut cum
subditis suis7 qui actu in dioecesi existunt, in hoc im-
pedimento dispensare possint. Servare autem debent
praxim, quam in hac re sequitur ipsa s, sedes,

2. Condiciones requisitae. Ad dispensationem obtinen-
dam duplex condicio requiritur:

α. Ut debitae cautiones praestentur, quae sunt: α. ut
universa proles in religione catholica educet-ur3 β. ut
’ parti catholicae plena libertas concedatur exercendi suam
religionem3 γ. ut pars catholica promittat se procura-
turam esse conversionem partis acatholicae3 quibus in
nonnullis regionibus additur ὃ. promissio utriusque partis
non ineundi matrimonium coram ministro haeretico.

α. Antiquitus ecclesia matrimonia mixta nunquam permisit nisi
hac condicione, quod pars acatholica promiserit se ad veram fidem
redituram esse. Post ortum vero haeresis lutheranae ea etiam sine
hac condicione permittere incepit.

b. Cum his cautionibus non exhibitis matrimonium mixtum sit
contra legem naturalem et divinam, patet ab iis praestandis nunquam
dispensari posse1).

c. Tertia condicio de procuranda pro viribus conversione partis
acatholicae continet obligationem caritatis, ad quam implendam pars
catholica haec duo potissimum praestare debet: α. ut preces ad Deum
fundam [13. ut virtutibus, quas exercet, praesertim modestia, patientia,
obsequiis, si sint mulieres, animum illius excitet ad cultum christi-
anarum virtutum‘2). Quandoque ecclesia hanc promissionem explicite
et formaliter non exigit, praesertim ubi repugnet legi civili; parochi
tamen partem catholicam de hac obligatione monere solent.

cl. Cautiones scripto per litteras reversales exhiberi debent; quodsi
speciales rationes impediant cautiones scripto exhibendas, episcopus
permittere potest, ut pars acatholica verbis fidem seu promissionem
praestet, si modo moraliter cert-us sit, promissa postea impletum iri3).

¹) Sedes apostolica nuper 26. sept. 1890 litteris ad episcopos
Hungariae datis iterum affirmavit dispensationem a debitis cautionibus
concedi non posse.

2) Instructio S. O. de prop. fide 9. dec. 1822.

3) S. Officium 10. dec. 1902.

