De actibus moralibus. 73

aliquo ordine rerum3 sic scientia est finis secundum quid
ultimus in ordine studiorum, gloria Dei est finis simpli-
citer ultimus

d. Finis ultimus vel est positive Vel negat-ive ultimus,
prout finis ulterior excluditur, aut non-excluditur quidem,

sed neque intenditur.

Qui solnm studet ad scientiam sibi comparandam, ei scientia est
finis positive ultimus, quia ulteriorem finem e. g. gloriani Dei ex-

cludit; qui studet ad scientiam sibi comparandam, quin de ulteriore
fine cogitet, ei scientia est finis negative ultimus, quia ulteriorem
finem e. g. gloriam Dei neque intendit neque excludit.

e. In finem totalem, qui solus ad actionem movet,
adeo ut si iste non esset, actio non fieret, et partialem,
qui simul cum alio ad actionem movet. Finis partialis
ita comparatus esse potest, ut cum alio sit aequalis vel
aeque principalis, si uterque sufficiens est, qui ad actum
moveat, aut ita, ut unus sit primarius, qui primo inten—
ditur, et alter seczmclariuS, qui solum cum subordinatione
ad primarium intenditur et ad actum movet3 ille dicitur
movens et solus ad actionem sufficeret3 hic dicitur impel-
lens et in actionem quidem influit, sed solum ad actionem

non sufficeret.

Sacerdoti, qui missam celebrat solum ad Deum colendum, cultus
Dei est missae finis totalis; si missam celebrat tum ad Deum colendum
tum ad stipendium lucrandum, cultus Dei et stipendium sunt missae
fines partiales. Quodsi sacerdos ita comparatus est, ut celebraret, etsi
stipendium non haberet. cultus Dei est finis primarius, si deficiente
stipendio non celebraret, stipendium est finis primarius celebrandi.

64. Principia. 1. Actus humanus moralitatem accipit
etiam a fine, propter quem fit: nam finis, ad quem actio
ab operante ordinatur, efficere potest, ut actio ratione
huius ordinationis sit naturae rationali conformis vel diffor-
mis3 ergo praeter obiectum et circumstantias etiam a fine
actio humana accipit suam bonitatem vel malitiam moralem.
Sic non solum dare eleemosynam, sed etiam dare ad redi-
menda peccata naturae rationali conforme, et non solum
furari, sed etiam furari ad se inebriandum naturae ratio-
nali difforme est.

