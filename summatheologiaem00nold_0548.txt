180 De matrimonio.

quia vehementer tristaretur sive quia in cognitionem cri·
minis veniret, propter quod matrimonium invalidum est,
sive quia in matrimonium amplius non consentiret, ubi
eius invaliditatem cognosceret, petenda est dispensatio in
radice, aut matrimonium convalidandum est iuxta modos

supra expositos

Ut convalidatio certa sit, requiritur, ut pars ignara impedimenti
nullitatem matrimonii saltem in genere cognoscat, etsi rationem nulli-
tatis ignoret. Ideo modus convalidandi matrimonium primus et alter
supra expositus cert-e sufficit. Quodsi pars ignara de nullitate matri—
monii ne in genere quidem moneri potest, quin gravia incommoda.
timeantur, monitio omittenda et consensus a parte impedimenti con-
scia explicite, ab alia parte autem implicite per usum matrimonii
renovari debet. Renovatio in hoc casu non est quidem certa, attamen
in casu necessit-atis etiam probabilis sufficere potest. Ceterum in hoc
casu peti potest sanatio matrimonii in radice.

168. Num convalidandum sit in forma tridentina.
ln hoc duplici casn, quo matrimonium invalidum est ob
defectum consensus vel ob inhabilitatem contrahentium,
supponitur matrimonium initio initum fuisse servata forma
tridentina, ubi viget c, Tametsi,· iam quaeritur:

Num consensus nihilominus renovandus sit in forma
tridentina.

l. Si nullitas matrimonii publice nota est vel nota
fieri praevidetur, etsi matrimonium in facie ecclesiae con·
tractum fuerit, publice coram parocho et testibus renovan-
dus est consensus: finis enim, quem ecclesia praescribens
formam tridentinam intendit, obtineri non potest, nisi in
facie ecclesiae renovetur consensus, Ecclesia nempe im·
pedire voluit, ne coniuges contracto matrimonio compar-
tem relinquere et aliud matrimonium inire possent.

Si tamen putativi coniuges aegre adduci possunt, ut denuo pu·
blice contrahant, episcopus a proclamationibus dispensare et concedere
potest, ut consensus occulte coram parocho et duobus testibus reno-

vetur. Attamen ad removendum scandalum opportune divulgari debet
matrimonium fuisse convalidatum.‘

2. Si nullitas matrimonii, quod in facie ecclesiae con·
tractum fuit, occulta est, non est necesse, ut consensus re·

