90 De matrimonio.

constet, prius matrimonium vere solutum esse, nec sufficit
probabilitas de obitu coniugis licet maxima¹): sacramentum
enim extra casum necessitatis periculo nullitatis exponere
non licet. Quare secundum matrimonium absque certa
cognitione de dissolutione prioris initum graviter illicitum,
sed tamen validum est, si prius matrimonium revera
solutum sit.

2. De comparanda morali hac certitudine complures
instructiones romanarum congregationum prodierunt2)‚ ex
quibus haec habentur:

α. Non sufficit diutina absentia unius coniugis nec
sola fama de eius obitu nec unius testis affirmatio, nisi
sit omni exceptione maior eiusque testimonium ex ad
iunctis firmetur. Sed requiritur probatio positiva et Zeyz‘·
tima, qualis ordinarie est aut documentum authenticum
aut, si hoc haberi nequeat, testimonia duorum testium,
qui omni exceptione maiores sint.

b. Extraordinarie admittitur etiam probatio per indicia,
quae simul sumta sufficiant ad moralem certitudinem
gignendam. Eisdem nixus iudex ecclesiasticus obitum con·

iugis authentice declarat.

α. Si mors coniugis in ipsa parochia accidit, in qua secundae
nuptiae celebrantur, testimonium non requiritur, cum agatur (le facto
publice noto. Quodsi coniux in alio loco obiit, requiritur testimonium
authenticum parochi loci, ubi mors accidit. Hoc testimonium sigillo
parochiali, et si e dioecesi longinqua acquirendum sit, etiam sigillo
curiae episcopalis munitum esse debet3). Si eiusmodi testimonium
authenticum obtineri nequit, res non amplius ad parochum spectat,

¹) C. In praesentia 19 De sponsalibus (IV. 1). C. Dominus 9 De
secundis nuptiis (IV. 21).

²) Instructio 3. Officii (1870) acl probandum obitam alieuius con-
inyis. Instructio Clementis X. ζ21. aug. 1670, quae plenam certitu·
dinem de statu libero contrahentium procurandam praescribit. Cf. Acta
s. sedis VI. p. 436 ss.

³) Ut matrimonium in foro civili validum habeatur, in Austria
(C. A. n. 112 ss.) testimonium potestatis civilis de morte coniugis re-
quiritur, quo testimonio nondum obtento parochus ad nuptias procedere
non potest. Etsi hoc testimonium civile in foro eccles. non sufficiat,
iudex ecclesiasticus tamen illo iuvari potest. ’

