84 Π. De actibus ad finem aptis.

h. Ob solam voluptatem agere dicitur, non qui in usu delecta-
bilium ulteriorem finem honestum non intendit, sed qui actiones-
delectabiles quaerit, quamdiu istae voluptatem afferunt sine respectu
ad praescript-a rationis modum et mensuram dictantis ac exigentis,
ne usus delectabilium bona altioris ordinis impediat. Qui ergo ob
solam voluptatem agit, finem altiorem non solum non intendit, sed
implicit-e etiam excludit et impedit.

Quare ita ob solam voluptatem agere, ut ulterior finis honestus
atque ideo finis ultimus impediatur, peccatum est; ita vero ob solam
voluptatem agere, ut delectatio ad agendum moveat et intendatur,
quin ad ulteriorem finem honestum dirigatur, peccatum non est, modo
actio delectabilis vere naturae inservire cognoscatur et in eius usu
modus a ratione praescriptus servetur.

, 71. De usu delectabiliun1¹). quta sententiam exposi-
tam homo suis actionibus commodum naturae, quin etiam
delectationem positive intendere et quaerere potest, adeo
ut proprium motivum et ratio volendi actionem sit ipsum
commodum vel ipsa delectatio, quin necesse sit de ulte-
riore fine honesto cogitare. Eiusmodi ergo actionibUS,
quibus homo utitur delectabilibus naturae ut colloqui,
comedere, bibere, ludere, se recreare etc, nedum male, sed
potius benc agit, si in iis modum et mensuram a ratione-
praescriptam servet.

Et sane actionibus, quae ad conservandam et perficiendam na-
turam conferunt, auctor naturae ideo commodum et delectabilitatem
indidit, ut homines ad eas exercendas inde allicerentur; ergo homo·
commodum et delectationes velle potest. Iam si in illis actionibus nil
aliud deprehenderet et quaereret, nisi commodum naturae et volup·
tatem, actio naturae animali quidem conveniret, at natura rationali
digna non esset3 eo autem, quod commodis et delectationibus, quas-
quaerit, omni ex parte (quoad adiuncta tem-poris, loci, durationis etc.)-
modum et mensuram praescribit, quam recta ratio postulat, ut ens
rationale agit; nec potest int-elligi, quid eiusmodi actionibus desit,
quominus possint dici rectae homineque dignae. Hominis enim, quippe
animalis rationalis, natura non est rationalis tantum, sed animalis et
rationalis; ergo positive appetere et quaerere potest, quae naturae suae
animali conveniunt; eo autem, quod haec sub ductu et dominio ra-
tionis exercentur, etiam naturae rationali sufficienter conveniunt.

 

 

¹) Cf. I. B. Becker, Die moralische Beurteilung des Handelns
aus Lust (Zeitsclirift fiir k. Theol. 1902 S. 448. 673).

