118 ΙΠ. De legibus.

complures erraverint, ipsa tamen consilia ex instituto ne·,

gant atque impugnant protestantes et rationalistae.

Antiquorum temporum haeretici (Apostoliei, Encratitae, Mani-
chaei, Pelagyiam‘, Helvidius, Iovinianus, Vz'qilantius etc.) eo errarunt,
quod determinatas actiones supererogatorias dixerint praeceptas vel
prohibitas, sic paupertatem nonnulli dicebant praeceptam (econtra
oeconomi nationales nostri temporis paupertatem propter Deum sponte
electam prorsus condemnant), alii usum carnis et vini affirmabant
illicitum, at ipsam existentiam consiliorum non negabant3 protestantes
vero et rationalistae ipsa consilia impugnant: illi quidem ex doctrina
de servo arbitrio et de operibns bonis superfiuis, hi vero ex morali
principio philosophiae cantianae, vi cuius homo omnibus mediis aptis
ad summam perfectionem moralem contendere debet.

2. Praeter praecepta esse etiam consilia colligitur:

a. Ex colloquio Christi cum iuvene de perfectione
interrogante: Si vis acl vitam inyrecli, serva mandata . .
Si vis perfectus esse, vade, vende, quae habes, et cla pau-

peribus et habebis thesaurum in coelo et veni, sequere mel).

Quibus verbis Christus Dominus praeceptis, quorum observatio ad
salutem necessaria dicitur, superaddit aliquid, quod melius atque per-
fectius et non necessarium, sed pro arbitrio eligendum est, illudque
commendat ad maiorem felicitatem obtinendam ς loquitur ergo de consilio.

b. Ex s. Paulo: De viminibus autem praeceptum Do-
mini non habeo, consilium autem do tamquam misericordiam
consecutus a Domino, ut sim fidelis . . . Iyitur et qui matri-
monio iunyit virqinem suam, bene facit, et qui ozon iunyit,
melius facit2>.

His verbis Apostolus virginitatem dicit non praeceptam eamque

ex inspiratione divina commendat non solum tamquam bonam, sed
tamquam meliorem coniugi0; hisce ergo consilium commendat.

e. Ex ipsa actionum moralium natura patet plurimas
esse actiones bonaS, quae praeceptae non sunt et simul
meliores quam earum oppositae3 in specie vero consilia

ad tria capita referri possunt:

α. Ad motivum, ex quo praecepta observantur: quod enim praecepta
non ex motivo naturalis honestatis, sed ex motivo supernaturali, prae-
sertim vero ex motivo caritatis Dei observentur, ad consilia pertinet.

¹) Matth. 19, 17 ss.
’ν 1 Cor. 7, 25—40.

