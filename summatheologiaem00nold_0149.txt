De subiecto legis. 139

e. g. ex lege naturali procedit. Iam quaeritur, num legislator teneatur
legibus a se latis.

b. Legislator vel est collegium plurium, quod solum potestat-em
legiferam exercere potest ut in republica collegium deputatorum vel
synodus provincialis vel capitulum generale in quibusdam ordinibus
religiosiS, vel est singularis persona ut papa, episcopus, imperator, qui
solus leges condere potest.

1. Qui componunt collegium potestate legifera insi-
gnitum, tenentur legibus a se latis: singuli enim collegio,
quod potestate legifera pollet, vere subiiciuntur. Ergo
praeses reipublicae tenetur legibus reipublicae, metropoli-
tanus legibus synodi provincialis, praelatus regularis legi-

bus capituli generalis.

Singularis relatio, qua summus pontifex refertur ad concilium
oecumenicum, qua nimirum est supra concilium, efficit, ut ipse non
sit subiectus legibus in concilio oecumenico latiS.

2. Legislator, qui solus ferre potest leges, non tenetur
suis legibus quoad vim coactivam, sed solum quoad vim
praeceptivam, attamen indirecte tantum.

Ratio primi est, quia nemo se ipsum obligare potest vi coactiva,
id quod omnes concedunt, ideo nec papa nec episcopus incurrit cen-
suras a se latas. Ratio secundi est, quia solum inferior a suo superiore,
nemo autem a seipso vere et directe obligari potest, quod communiter
ab auctoribus conceditur. Ratio tertii est, quia lege naturali tenetur
legislator se conformare suis subditis in observatione legum, quas ipse
condidit: bonum enim commune, quod procurare tenetur, maxime pro-
movetur bono exemplo: insuper decet, ut caput communitatis se con-
formet communitati, cui praeest.

3. Legislator autem, qui legem a se latam sine causa
non observat, secluso scandalo graviter non peccat et
accedente rationabili causa a lege omnino excusatur, etsi
subditi eam violantes graviter peccent: ipse enim ex alia
lege et ex alio fine obligatur, scilicet ut se conformet com—
munitati, cui praeest, id quod exigit aequitas et decentia.

121. De pueris.

Notandum est infantes vocari, qui 7. aetatis annum nondum im-
pleverunt; post septennium expletum impuberes vocant-ur, pueri quidem
usque ad 14„ puellae autem usque ad 12. aetatis annum completum;
completa hac aetate puberes vocantur.

