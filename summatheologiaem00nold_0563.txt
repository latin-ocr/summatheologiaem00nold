Appendix I.

Quaestio prima.

De matrimonio civili.

182. Definitio. Matrimonium civile dicitur voluntas
ineundi matrimonii coram magistratu civili eo fine decla-
rata⁷ ut matrimonium in foro civili tamquam verum et
legitimum agnoscatur.

a. Voluntas ineundi matrimonii. Auctoritas civilis exigere non
potest, ut civiliter contrahentes intentionem habeant verum matri—
monium ineundi, sed id solum exigere potest, ut ritum ab auctoritate
civili praescriptum e0 fine peragant, ut ipsorum matrimonium verum
et legitimum habeatur. Primum semper illicitum est, alterum vero
in se illicitum uon est, modo verum et legitimum matrimonium aut
iam initum aut mox ineundum sit: in se enim prohibitum non est,
quominus nupturientes coram magistratu civili compareant eumque
vsub certo ritu de matrimonio contracto vel contrahendo certiorem
reddant, ut eorum matrimonium effectus legitimi matrimonii sortiatur.

b. L't tamquam rernm afflzoscatnr. Antiquitus quidem potesta-s
*civilis illa matrimonia, quae in foro ecclesiae valida censebantur, ipsa
pro validis agnoscebat eisque effectus civiles tribuebat; recenti autem
tempore ius sibi arrogat statuendi, ut matrimonium etiam coram
magistratu civili iniri possit aut debeat, et hoc matrimonium pro
valido et licito habet, etsi in foro ecclesiae propter impedimentum
dirimens aut impediens invalidum aut illicitum sit.

c. Graviter peccant fideles matrimonium civile contrahentes, qui
verum matrimonium vcoram magistratu civili inire intendunt: verum
¹enim matrimonium per-se solum in foro ecclesiae licite iniri potest..

13*

