192 De matrimonio.

b. Ex divortio gravissima mala sequuntur; verum ex hoc aliud
non sequitur, nisi cooperationem ad divortium atque ideo ad haec
mala solum ex gravissima causa licitam esse. Atqui causa cooperandi
proportionate gravis certe adest in hoc casn, quo iudici catholico iudi-
canda offeratur causa matrimoniaIiS, quam recusare non possit, quin
officio privetur, privari autem officio non possit, quin tum ipsi tum
bono communi damnum sequatur, quia in eius locum succederet iudex
malus et impius.

c. Tandem ad removendum scandalum fidelium iudex partibus
declarare debet sententiam divortii non id efficere, ut vinculum con·
iugale solvatur, sed id solum, ut matrimonium ab auctoritate civili
non amplius agnoscatur ut validum matrimonium, quod proinde validi
matrimonii iuribus non amplius gaudeat.

179. De responsis s· sedis. Quaestio saepius agitata

est in congregationibus romanis et plura hac de re edita sunt
responsa¹).

a. Nullum extat decretum generale, quod hanc quaestionem

dirimat, immo a dirimenda quaestione sancta sedes hucusque
consulto abstinuit.

b. Plura extant decreta particularia, quorum alia sententiam

divortii in Gallia illicitam, alia autem in Belgio eandem tolerari
posse edicunt.

c. Ratio, ob quam ecclesia cooperationem iudicis ad divor-
tium civile in aliis locis toleraverit, in aliis autem interdixerit,
haec esse videtur. Quia nempe in hoc casu agitur de coopera-
tione in exequendis legibus, quae adversantur iuribus et legibus
ecclesiae; eiusmodi autem cooperatio prorsus illicita est, quando
cedit in damnum commune ecclesiae. Iam vero iudicium, num
leges civiles in commune damnum ecclesiae cedant, ad ipsam

ecclesiam pertinet: quare in particularibus casibus ad s. sedem
recurrendum est.

¹) S. Officium 3. apr. 1577 ad episcopum sangallen„ quod iudices
in casibus particularibus recurrere iubet. — S. Officium 27. maii 1886,
quod pro Gallia sententiam divortii prohibet. —- Litterae nuntii ap. ad
ministrum regni in Belgio 14. sept. 1886, ubi dicitur prohibitionem
pro Gallia editam non esse extendendam ad Belgium. - S.Poen1·tent.
, 24. sept. 1887, quae sententiam divortii in casu particulari (lucionensi)
tolerat. — S. Poem'tent. 4. iun. 1890, quae declarat casum lucionensem
non posse ad alios casus extendi.

