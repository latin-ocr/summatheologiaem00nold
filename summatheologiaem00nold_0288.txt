278 V. De virtutibus(

ex ipso motivo fortitudinis seu ex honestate huius actus mortem subeam
sed id fieri potest ex motivo cuiuscunque virtutis christianae e. g. ex
caritate, ex obedientia erga Deum, 'ad imitandum exemplum Christi„
ad consequendam vitam aeternam vel etiam ad exercendam fortitudinem
christianam.

2. Duplex distinguitur martyrium, aliud infantium,
quod consistit in morte ante usum rationis in odium fidei
tolerata3 aliud adultorum, quod consistit in voluntaria
acceptatione et perpessione mortis in testimonium verae·

fidet

a. Infantes martyrii esse capaces nos docet ecclesia, quae inno-
centes pro Christo occisos ut veros martyres colit. Ad infantium mar—
tyrium alia condicio non requiritur, nisi ut mors violenta in odium
fidei eis inferatur. Hoc martyrium ex speciali privilegio Christi

supplet baptismum, sed neque actus virtutis est neque ullum meritum
habet.

b. Ergo adultus, qui sine voluntaria acceptatione mortis ex im·
proviso ab inimicis fidei occiditur, non est martyr: neque enim actum
fortitudinis ponere nec testimonium dare potest nisi voluntaria mortis
acceptatione.

254. Condiciones veri martyrii sunt: a. mors illata3.
b. mors in odium fidei illata3 c. mors patienter tolerata.
Hanc triplicem condicionem exigit ecclesia, ut aliquem
tamquam martyrem eolat1).

1. ΖΜΟΝ illata: martyrium enim natura sua est testi-
monium morte tolerata datum. Non requiritur, ut mors
reipsa sequatur, sed sufficit, ut causa mortis inferatur, ex
qua mors naturaliter sequi deberet, nisi divinitus impe-
diretur.

a. Ideo inter martyrium completum seu perfectum et martyrium
verum distinguitur. S. Ioannes apostolus verum subiit martyrium, sed·
non completum.

h. Mors inferri potest non solum cruciatibus vel vulneribus sed
etiam veneno, penuria aliisque gravibus molestiis.

c. Qui ex causa pia e. g. in servitio pestiferorum morte naturali
moriuntur, non sunt vere martyres, etsi improprie martyres caritatis
appellari soleant. Neque desiderium quamvis ardentissimum martyrii,

¹) Cf. Benedictus XIV. De serv. Dei( beatis. l. 3. c. 11.

