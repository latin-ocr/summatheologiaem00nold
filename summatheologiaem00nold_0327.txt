De gravitate peccatorum. 317

nisi materia coalescat: solus enim numerus non mutat
essentiam peccati; inter peccatum autem mortale et ve·
niale est essentiale discrimen.

a. Ergo sacerdos, qui in recitatione officii quotidie omittit unum
psalmum, etsi per decursum anni omissiones sint multae, venialiter
tantum peccat: et si initio anni quotidie psalmum omittere proponit,
hoc propositum veniale peccatum non excedit: propositum enim non
habet maiorem malitiam quam actus per propositum intenti, qui singuli
sunt veniales et invicem non uniuntur.

b. Ergo dominus, qui triginta famulis die festo iniungit laborem
unius horae, solum venialiter peccat: singulorum enim actus moraliter
non coalescunt.

c. Ergo qui sola mortalia vitare proponit (le venialibus non curans,
immo qui proponit onmia, quae occurrunt, venialia committere, hac
voluntate per se venialem culpam non excedit: malitia enim huius pro-
positi per se desumitur ab obiecto3 eius obiectum autem constituunt
sola venialia. Dicitur per se, quia per accidens cum hoc proposito
voluntatis coniunctum esse potest periculum graviter peccandi, sed velle
hoc periculum qua tale cognitum, grave peccatum esset.

2. Peccata venialia multiplicata ratione materiae coale-
scentis vel ratione effectus causati constituere possunt pec-
catum mortale, supposita tamen advertentia ad materiam
gravem vel ad effectum sub gravi prohibitum.

Qui absque intentione colligendi gravem quantitatem repetitis
vicibus modicum quid furatur, graviter peccat, quando cum advertentia
ad effectum gravem furatur quantitatem, quae gravem materiam com-
plet: licet enim materia illius furti in se et absolute spectata sit levis,
attamen simul cum praecedentibus, quibuscum coalescit, complet et
constituit materiam gravem, fur autem ante ultimum furtum ad gra-
vem materiam et grave damnum (ut supponitur) advertens, illo furto
minuto in grave peccatum consentit. Pari ratione sacerdos in diversis
horis eiusdem officii modicum quid omittens illa omissione, quae
materiam gravem complet, mortaliter peccat, si ad gravitatem materiae

advertat.

