4 Introductio.

In compluribus tamen ethica et theologia moralis differunt:

α. Ratione medii coquitioms: ethicae enim medium cognoscendi
est ratio naturalis, theologiae moralis autem medium cognoscendi
primarium quidem est revelatio divina, secundarium vero est ratio
fide illustrata.

¹3. Ratione obiecti: ad veritates enim ethicas ¹theologia moralis
complures addit veritates ex revelatione divina depromtas, eas
praesertim, quae ad vitam supernaturalem virtutesque theologicas
referuntur.

γ. Ratione finis ,· ethica enim hominem dirigit ad perfectionem
et finem naturalem; theologia moralis autem ad perfectionem et
finem supernaturalem.

ὃ. Ratione mediorum .· theologia enim moralis docet hominem
media supernaturalia, praesertim vero sacramenta a Deo instituta,
ut homo eorum auxilio ad finem vitae aeternae pervenire possit.

b. Ad doymaticam.

α. Veteres theologi theologiam dogmaticam a theologia morali
non distinxerunt sed omnes veritates revelatas nomine theologiae
speculativae ad unum doctrinae corpus redegerunt.

β. Postea vero theologiam moralem a dogmatica separarunt
et separatam pertractarunt, ita ut veritates, quae ad dirigendos
mores spectant, theologiae morali, eas vero, quae proxime ad
mores non referuntur. dogmaticae tribuerent. Hanc theologiam
theoreticam, illam practicam appellarunt.

Ex his patet multas veritates morales a divina revelatione de-
promtas esse et tamquam dogmata ad obiectum fidei pertinere. Immo
complures 'sunt veritates, de quibus aequali iure tum in theologia
dogmatica tum in morali sermo institui potest, ut veritates de sacra-
mentis, de iustificatione, de merito, de fine hominis, de virtutibus, de
peccatis etc.

γ. Theologia dogmatica quoad veritateS, quae ad solam fidem,
non ad mores pertinent, theologiae moralis fundamentum est,
adeo ut altera alteram fulcire atque illustrare debeat. Et sane
ipsae hominis actiones morales ex veritatibus dogmaticis de
iustitia et peccato originali, de redemtione et gratia redemtoris
accuratius et perfectius intelliguntur3 et· complures aliae sunt

veritates dogmaticae, quae multum lucis affundunt veritatibus
moralibus.

ὃ. Methodus. Methodus theologiae moralis est modus
et forma, quae in tractanda theologia morali servatur.

Triplex distinguitur methodus: positiva, scholastica et
casuistica.

