84 De matrimonio.

84. Declaratio. a. Iure naturae ad valide contra
hendum non requiritur nisi perfectus usus rationiS, adeo
ut habeatur plena cognitio iuris et obligationiS, quae con·
trahendo suscipiuntur, quamvis usus iuris matrimonialis
nondum sit possibilis Quia tamen non convenit, ut ma-
trimonium contrahatur, antequam coniuges ud usum ma-
trimonii apti sint, sapienter ecclesia aetatem determinavit,
qua haec aptitudo ex⁷ communiter contingentibus praesumi
potest. Aetatis autem determinatio stricte intelligenda
est, ita ut nullum sit matrimonium, etsi ad pubertatem

pauci tantum dies deessent.

In nostris regionibus vix contingit, ut impuberes matrimonium
contrahant; in regionibus autem infidelium matrimonia impuberum
frequentissima sunt, quae quidem inter ipsos infideles, nisi aliud ob-
stet impedimentum, valida haberi debent.

b. Si malitia (prudentia) supplet aetatem, matrimonium
ante pubertatem, etiam sine dispensatione, validum est,
quia impuberes solum praesumuntur inhabiles, praesumtio
autem cedit veritati. Malitia dicitur supplere aetatem, si
haec duo simul adsunt: α. sufficiens discretio seu cognitio

obligationum matrimonii3 β. actualis potentia generandi.

Si sponsi ante aetatem eanonicam matrimonium inire intendunt,
parochus rem ad episcopum deferre debet, ad quem pertinet declarare,
num in sponsis reapse adsit habilitas, quae requiritur, nempe pru-
dentia et potentia generandi: in dubio de sponsorum habilitate epi-
scopus ab impedimento dispensare potest.

c. Si malitia non supplet aetatem matrimonium ante
pubertatem sine dispensatione initum invalidum est, ha-
betur autem pro sponsalibus inter impuberes initisl), a
quibus ergo alteruter intra* triduum resilire potest, quando

adeptus est pubertatem.

ῥ’ 6. Im potentia.

85. Definitio. Impotentz'a est inhabilitas ad copulam
perfectam i. e. per se aptam ad generationem prolis. Tria
autem requiruntur, ut copula per se ad generationem apta

 

¹ss C. Tuae nobis 14 De despons. impnb. (IV. 2).

