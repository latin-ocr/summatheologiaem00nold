300 IV. De peccatis.

Articulus secundus».

De distinctione specifica.

275. Declarationes. 1. Esse peccata specifice distincta,
certum est ex praecepto Christi, quo iubemur peccata in
specie infima confiteri. Ex hoc praecepto simul momen-
tum practicum huius quaestionis intelligitur: eo enim tota
dirigitur, ut confessarius iuvare possit poenitentem in in-
stituenda confessione peccatorum mortalium secundum
speciem et numerum.

Peccatum dupliciter considerari potest, primo prout est actus
humanus, et deinde prout est actus humanus malus„ qui consistit in
privatione seu caret debita forma; sed quocunque modo consideretur,
patet esse peccata specifice diversa. Et sane non solum obiecta pecca-
torum, sed etiam formae, quibus carent actus mali, essentialiter diversae
sunt: formae enim, quibus carent actus peccaminosi, sunt virtutes op-
positae vel relationes convenientiae cum praeceptis, quae laeduntur.
Sed cum actus specificentur ab obiectis et privationes speciem accipiant

a formis, quibus opponuntur, patet actus humanos moraliter malos
seu peccata esse specifice diversa.

2. Iam quaeritur, quaenam sit norma, secundum quam

peccata specifice distinguantur. Non· omnes eandem nor-
mam assignant.

a. S. Thomas specificam distinctionem repetit ex pec-
catorum obiectis formaliter diversis: ea peccata specifice
differunt, quae versantur circa obiecta formaliter diversa:
actus enim humani speciem suam accipiunt ab obiect01).

b. Scotus eam desumit ex virtutibus diversis, quibus
{peccata opponuntur: ea peccata specifice differunt, quae
ffoppommtur diversis virtutibus: privatio enim speciem
accipit a forma opposita, quae in hoc casu est virtus2).

c. Vasquez eam desumit ex legibus diversis, quibus
peccata adversantur: ea peccata specifice differunt, quae
opponuntur praeceptis moraliter diversis: peccatum enim

1> Summa Ι. II. q. 72. a. 1.
2) In ἱ). dist. 37. q. 1. n. 9.

