302 VI. De peccatis.

ideo etiam diversa praecepta: quintum, octavum et septi-
mum ad haec bona referuntur3 pariter obiectum temperan-
tiae in usu cibi est diversum, prout respicit quantitatem
vel qualitatem ciborum, quare duplex quoque de hac re

habetur praeceptum. .

a. Ergo periurium, violatio vot-i et blasphemia sunt peccata spe-
cifice diversa, quia virtuti religionis moraliter diverso modo opponuntur.
Sacrilegium locale, reale et personale sunt peccata specifice diversa,
quia res sacra, persona sacra et locus sacer sunt obiecta in morali
aestimatione diversa eiusdem virtutis religionis. Qui diebus festis
sacrum omittit et in operibus servilibus occupatur, duo peccata com-
mittit, quia virtutem religionis modo moraliter diverso laedit.

h. Peccata commissionis et omissionis contra eandem virtutem
quandoque non sunt specifice diversa, si nimirum ad idem obiectum
referuntur ut furtum et omissio restitutionis i. e. auferre et retinere
rem alienam; plerumque vero sunt peccata specifice diversa, quia re·
spiciunt obiecta ideoque praecepta moraliter diversa; ideo haeresis et
omissio actus fidei, desperatio et omissio actus spei, odium Dei et
omissio actus caritatis sunt peccata specie obiectiva diversa, quia ean-
dem virtutem moraliter diverso modo laedunt.

3. Illa peccata sunt specifice diversa, quae eidem vir—
tuti contrario modo opponuntur i. e. per excessum et per
defectum: quaelibet enim virtus habet suum medium et
quod eidem utrimque adversatur, distinctam habet mali-

tiam et constituit peccatum specifice distinctum.

Ergo prodigalitas et- avaritia sunt peccata specie diversa, quia
illa per excessum, haec per defectum virtuti liberalitatis opponitur.
Desperatio et praesumtio sunt specie diversae, quia illa per defectum,
haec per excessum virtuti theologicae spei opponitur.

Num peccata, quae opponuntur pluribus praeceptis circa
eandem materiam latis, sint specifice diversa. —- Distinguen-

dum est: a. Si praecepta sunt formaliter diversa, i. e. si

gullo-ex diverso motivo &EQ-§91¹2 peccata ipsis opposita speci-

fice distinguuntur3 sic qui frangit ieiunium, ad quod ex
praecepto ecclesiae et ex voto tenetur, duo peccata com·
mittit, quia praeceptum ecclesiae ex virtute temperantiae
et votum ex virtute religionis obligat. b. Quodsi prae-
cepta solum materialiter diversa i. e. ex eodem motivo
lata sunt, peccata eis opposita specifice non differunt, sive
ab eodem sive a diversis legislatoribus lata sunt.

