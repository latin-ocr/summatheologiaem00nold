De promulgatione et acceptatione legis. 151

gationem legum ecclesiasticarum per placetum ressinm impediri non
posse, cum earum promulgatio Romae facta sufficiat, ut ubique vim
obligandi obtineant.

e. De facto leges ecclesiasticae Romae promulgat-ae quandoque
ad earum notitiam divulgandam per nuntium apostolicum vel per
archiepiscopum cum episcopis communicantur, a quibus deinde per
dioecesim vulgantur. Optandum quidem, sed tamen necesse non est,
ut episcopi leges ecclesiasticas e. g. decreta et decisiones romanarum
congregationum in suis dioecesibus promulgent: etenim cum primum
certa notitia alicuius decreti vel decisionis e. g. per folia publica fide
digna ad nos pervenit, ad illam servandam obligamur.

130. Quando lex obligare incipiat. Facta promul-
gatione lex, cui nullus praefixus est terminus inchoandae
obligationis, omnes obliyczt, ad quos illias notitia pervenit,·
elapso autem bimestri haec notitia ad omncs pervenisse
censetur: spatio enim duorum mensium iudicio prudentum
lex rite promulgata ab omnibus cognosci potest. Quodsi
legi praefixus est terminus, a quo vim obligandi habere
incipiat, sicut ante illum terminum neminem obligat, ita
elapso termino quilibet legem scire praesumitur.

a. Non solum leges inferiorum praelatorum, sed etiam leges pon-
tificiae per se statim post promulgationem omnes obligant, nisi aliud
ab ipso legislatore statutum fuerit. Attamen bimestri post promul-
gationem nondum elapso quoad legem poenalem et irritantem in foro
externo, saltem extra curiam romanam, excusatio ignorantiae facilius
admittitur: bimestri autem elapso cognitio legis praesumitui·¹).

.b. Notanda est sententia probabilis s. Alphonsi, vi cuius leges
pontificiae (disciplinares) bimestri post promulgationem nondum elapso
neque in foro externo neque in foro interno quemquam obligant, etsi
legis notitiam habeat. Haec sententia hocce argumento firmatur:
ubi deest legis canonicae dispositio, standum est iuri romano: sed

in iure romano leges duobus mensibus post promulgationem obligare
coeperunt2).

e. Attamen leges ecclesiasticae, quae definitiones fidei continent vel
legem divinam declarent, statim omnes in conscientia obligant, qui
legis cognitionem utcunque acceperunt: eiusmodi enim leges, cum iam
sint promulgatae, ad inducendam obligationem non promulgatione,
sed sola cognitione indigent.

1). Cf. Werne I. n. 101.
2) S. Alplconsns n. 96. q. 2.

