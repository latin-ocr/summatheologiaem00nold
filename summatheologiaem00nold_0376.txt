8 De matrimonio.

valide et, qui loquela carent, etiam licite contrahunt aliis
signis e. g. annuli acceptatione vel manus porrectione.
Cum tamen verba sint signum aptissimum, utpote prae
aliis certum, ex usu et consuetudine ecclesiae non ad·
mittuntur alia signa praeter verba in iis, ‚qui loquela in·
structi sunt.

Rubrica ritualis romani praecipientis, ut serbis consensus expri-
matur, sub levi tantum obligat, quare ex rationabili causa e. g. ex
magna verecundia consensus alio signo manifestari posset.

9. Corollaria. Cum matrimonium natura sua sit
contractus, de eo valet, quod de aliis contractibus valere
demonstratum itaque:

1. Matrimonium valide et ex gravi causa etiam licite
per litteras iniri potest hoc modo7 ut una pars litteras a
comparte missas et consensum exprimentes coram parocho
et testibus legat, et ipsa simul suum consensum exprimat.

2. Valet matrimonium initum per procuratorem sive
unus sive uterque per procuratorem contrahit¹): etsi enim
ad validum matrimonium requiratur consensus proprius et
personalis ipsorum contrahentium, hunc tamen consensum
etiam per alium exhibere possunt. Licite autem solum
*ex gravi causa ab episcopo probanda per procuratorem

contrahi potest2).

Quatuor condiciones requiruntur, ut matrimonium per procura-
torem iniri possit: a. ut procurator speciale mandatum acceperit cum
persona determinata contrahendi: h. ut ipse per se, non per alium man-
datum exequatur, nisi etiam ad hoc speciale mandatum habeat; c. ut
mandatum non sit revocatum: etenim si mandatum revocatum est,
matrimonium ex defectu consensus nullum est, etsi ‘tum mandatarius
tum altera pars, quacum contrahit, revocationem ignorent; d. ut man·
datum parocho et testibus notum sit, alias matrimonium est clan-
destinum ideoque illicitum, quin et invalidum, ubi impedimentum
clandestinitatis viget.

10. De matrimonio sub condicione inito. Nec
natura contractus nec ratio sacramenti per se impedit,

¹) C. Procurator fin. (9) de procurat. (Ι. 195) in 6⁰„ ubi recen·
sentur etiam condiciones, sub quibus id fieri possit. “
²) Instructio n. 250.

