De revalidatione matrimonii. 177

tinuant, matrimonium non convalidatur: ad convalidandum enim
matrimonium requiritur consensus novus a priore distinctus; atqui per
vitae coniugalis continuationem renovatur quidem implicite prior con-
sensus moraliter adhuc perdurans, at non ponitur novus a priore
vitiato distinctus. De hac resolutione iam dubitari nequit, cum
S. Officium 31. aug. 1887 coniugibus in hoc casu pot-estatem fecerit
ad alias nuptias transeundi, praevio iuramento, quo declaretur, matri-
monium non fuisse ab iisdem illius nullitatem scientibus ratificatum
in loco, ubi tridentinum non vigeat.

2. Si nullitas matrimonii publice nota est et contra-
hentes non renuunt publice se sistere coram parocho et
testibus, consensus publice renovari debet ad removen-
dum scandalum3 quodsi nullitas matrimonii occulta est,
sufficit, ut coram parocho et duobus testibus secreto re·
novetur consensus ad praecavendam coniugum infamiam.

Pnblz'citas renovationis maiorvminorve esse potest. Supremus
gradus publicitatis habetur, si praemissis consuetis proclamationibus
renovatio fit palam in ecclesia coram parocho et testibus. Et haec
quidem publicitas per se necessaria est, ubi nullitas matrimonii notoria
evasit. Si tamen sufficientes rationes minorem publicitatem suadent,
peti potest dispensatio a proclamationibus et- renovatio consensus fieri
potest vel in aedibus parochialibus vel in domo sponsorum coram pa·
rocho nulla veste sacra induto et duobus testibus, qui revalidationem,
si opus fuerit, promulgare poterunt.

3. Si aut utraque aut alterutra pars adduci nequit,
ut ad renovandum consensum coram parocho et testibus
compareat, in hunc modum agendum est:

α. Si una pars tantum renuit comparere coram pa-
rocho et testibus, curandum est, ut ea per procuratorem
vel epistolam directam ad eum, qui de iure matrimonio
assistit, consensum suum coram parocho et testibus ex-
primat3 quodsi ne istud quidem obtineri possit, sanatio
matrimonii in radice petenda est, modo constet, consensum
matrimonialem non fuisse revocatum.

b. Si ‘tetraque pars renuit comparere coram parocho
et testibus, nihil fieri potest, nisi quod preces pro aeterna
eorum salute fundantur: pro iis enim, quiin leges eccle-
siae contumaces sunt, non est petenda gratia dispensatio·
nis seu sanationis in radice.

Noldin, De matrimonio. Γ.)

