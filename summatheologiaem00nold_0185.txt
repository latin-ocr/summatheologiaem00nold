De cessatione obligationis. 175

ieiunandum se impotem reddere; licet autem ex graviore causa id facere3
at pridie diei ieiunii licet etiam recreationis causa venationi vacare cum
praevisione postero diei ieiunium impossibile fore.

c. Multo gravior causa requiritur, ut quis frequenter vel continuo
se impotem reddat ad servandam legem, quam ut semel tantum aut
raro id fiat. Hinc certe non licet toto tempore autumnali sabbato mane
venatum exire cum praevisione sequenti die auditionem missae fore
impossibilem, etsi id semel vel iterum liceat.

Articulus secundus,

De dispensatione legis¹).

153. Notio. 1. Dispensatio definitur relaxatio legis
in particulari casu a legitima auctoritate facta. Per dis-
pensationem ergo manente legis obligatione quoad reliquos
ex voluntate superioris quoad particulares aliquas personas
eius obligatio aufertur.

a. Dispensatio est actus im‘isdiez‘ionis·J qui actu voluntatis exer-
cetur3 quare superior dispensationem concedere non potest, nisi sciens
et volens; valet autem dispensatio metu extorta, modo superior volun-
tatem dispensandi habuerit, quia metus non tollit voluntarium, nec
lex positiva eiusmodi dispensationem irritam declarat.

b. Differt a licentia, qua lex non relaxatur, sed potius adimpletur:
licentia enim locum habet, quando lex aliquam rem non absolute, sed
solum sub condicione prohibet, ne scilicet sine consensu superioris fiat.
Sic si lex prohibet, ne religiosus domo egrediatur sine superioris licen-
tia, is, qui licentiam petit, non petit legis relaxationem, sed legem
observat. Differt a declaratione, qua iudicatur aliquem casum parti-
cularem a lege excipiendum esse. Declaratio sine ulla potestate a
quovis privato fieri potest, sic medicus declarare potest aliquem a
ieiunio excusari, si merito iudicat ieiunium ei ob debilitatem nocere
posse. Differt a prieilegsio, quod ex se perpetuum et non semper contra
legem est, dispensatio econtra ex se ad tempus conceditur et semper
contra legem est.

e. Discrimen inter dispensationem et licentiam eo potissimum
cernitur, quod nunquam valet praesumta dispensatio, valet autem
praesumta lieentia. Cuius rei Saurea hanc rationem assignat. Ubi
aliquid prohibetur, ne fiat sine licentia, actio non est simpliciter pro-

¹) Stieykr, Dispensation‚ Dispensationswesen und Dispensations-
recht im Kirchenrecht (Mainz, Kirchheim 1901).

