2 Introductio.

c. Theologiae moralis est- docere, quo modo actiones humanae
comparatae esse debeant, ut homo per eas finem suum nltimam asse-
quatur: sed duplex finis hominis ultimus considerari potest: naturalis,
qualis fuisset, si Deus hominem in ordine naturae reliquissem et super-
naturalis, prout in hoc ordine supernaturali nobis assequendus pro-
ponitur. Quaenam actiones hominem ad finem naturalem perducant,
naturali lumine rationis cognosci potest, idque docet philosophia mo-
ralis ; quaenam autem actiones fini supernaturali conveniant, solum
ex revelatione divina cognosci potest, idque docet theoloffl'a moralis.

2. Definitio proposita probanda est: cuiusvis enim
scientiae definitio exhibere debet proprium eius obiectum,
ita 111 a quavis alia scientia distinguatur3 sed proposita
definitio exhibet theologiae moralis proprium obiectum et
quidem ita, ut theologia moralis ab ethica, quae circa
idem obiectum versatur, facile distinguatur: ethica enim
actiones humanas ordinat ad finem ultimum naturalem,
theologia moralis vero eosdem ordinat ad finem ultimum
supernaturalem.

2. Alia definitio. Theologia moralis duplici alio modo de-
finiri potest:

a. Scientia ἰείᾳηηιΓ et mediorum, quibus actiones humanae ad
finem ultimum supernaturalem ordinantur.

Ut homo ad finem supernaturalem Vitae aeternae perveniat, Deus
praecepta dedit, quae servari, et media instituit, quae adhiberi debent.
Hinc ad actiones humanas in finem suum ultimum dirigendas, normae
ex voluntate Dei servandae et media ex eadem voluntate adhibenda
proponi debent. Cum ergo theologiae moralis munus in eo sit, quod
humanas actiones dirigat in finem ultimum, ipsa leges et media a Deo
instituta doceat oportet.

b. Scientia virtutum, quas homo exercere debet, ut ad finem
ultimum supernaturalem perveniat.

Omnis actio hominis moralis est in genere alicuius virtutis: qua-
libet enim actione humana, qua servatur norma vel adhibetur medium,
quibus homo in finem ultimum dirigitur, exercetur aliqua virtus; quare
proprium munus theologiae moralis etiam in hunc modum exhiberi
potest, quod ipsa doceat virtutes, quas homo ex voluntate Dei exer-
cere debeat, ad consequendum finem suum ultimum. Hinc theologia
moralis vere dici potest doctrina de virtutibus christianis ς et quoniam
complexus omnium virtutum significatur nomine iustitiae, theologia

moralis recte dicitur doctrina de iustitia christiana —- die Lehre von
der christlichen Gerechtigkeit. ⁴

