6 Introductio,

gunt3 quamvis ergo in diversis theologiae moralis partibus,
prout res ipsa postulat, alia methodus prae aliis praevaleat,
universim tamen cernitur methodus ex his tribus com-
posita atque permixta.

Et recte quidem cum methodo positiva-scholastica

etiam casuistica coniungitur.

Ubi enim theologia moralis futuris confessariis proponitur, sola
expositio principiorum moralium non sufficit, sed resolutio diversorum
casuum et quaestionum ex vita practica desumtorum prorsus necessaria
est. Applicatio enim principiorum ad quaestiones practicas praesertim
diversis circumstantiis intricatas pro tyronibus difficultate non caret,
quae difficultas superari non potest nisi diuturnis ac variatis exerci- ’
tationibus.

Insuper multarum quaestionum practicarum solutio non tam a
certis principiis quam a prudenti peritorum iudicio atque aestimatione
desumitur3 sed prudens eiusmodi aestimatio non acquiritur nisi multi-
plici casuum, quos auctores discutiunt et resolvunt, consideratione ac
studiO.

Inde fit, ut in theologia morali, praesertim in quaestionibus,
quarum solutio a prudenti aestimatione dependet, non solum multum
deferatur auctoritati illorum theologorum, qui prudenti iudicio prae
reliquis excellunt, sed etiam complurium auctorum sententia citari
soleat, quia plurium in eiusmodi quaestionibus conforme iudicium lu-
culentum veritatis testimonium exhibet.

7. Divisio. Ut theologia moralis fini, quem potissimum
intendimus, practico conveniat, in tres partes apte dividi
potest, quarum prima est de fundamentis theologiae mo-
ralis seu de primis et generalibus huius scientiae prin-
cipiis; altera est de praeceptis, quae exponit normas ex
revelatione christiana desumtaS‚ quas homo ex voluntate
Dei servare debet, ut finem ultimum vitae aeternae asse-
quatur; tertia est de sacramentiS, quae sunt totidem media
seu adiumenta salutis a'Deo instituta, ut homo eorum usu
ad vitam aeternam perveniat. Horum autem mediorum

usum Deus lege positiva praecipit et ecclesia suis decretis
determinat.

Ab hac divisione non differt ea, qua theologia moralis com—
muniter dividitur in duas partes, quarum altera generalis seu funda-
mentalis, altera specialis vocatur. Illa exponit generalia morum prin-
cipia, haec proprium huius scientiae obiectum pertractat, tum obli-

