De cessatione obligationis. 1ῖὸ

incommodo. Ideo non tenemur cum periculo vitae aut gravis mali
depositum servare, votum implere, proximo extremam necessitatem
corporalem patienti succurrere, rem iniuste ablatam restituere.

Ratio secundi est, quia, cum harum legum materia ad ordinem
servandum non sit necessaria, Deus non censetur earum observationem
cum tanto rigore exigere, etsi eam exigere posset. Ideo Christus ipse
excusat Davidem, qui in periculo gravis mali comedit panes proposi-
tionis laicis iure divino prohibitos‘). Item non tenemur cum gravis-
simo incommodo externo integre confiteri.

Ratio tertii est, quia lex humana moraliter impossibilis non ob-
ligat, immo legislatori humano non competit potestas ferendi eiusmodi
leges nimis difficiles (11. 116).

In singulis autem praeceptis determinandum est, quan-
tum debeat esse damnum vel incommodum, ut ab eorum
observatione aliquis excusetur> quia diversa praecepta
sunt diversae gravitatis diversique rigoris, In genere
affirmari potest, leges negativas gravius obligare quarn
positivas7 divinas gravius quam humanas.

151. De appositione causarum a lege deobligan- .
tium. Notiones‘. α. Causae a lege deobligantes apponi
dicuntur directe, si unice vel saltem principaliter ea in-
tentione ponuntur, ut quis a legis observatione se deob-
liget; et apponi dicuntur indirecte, si ex alio fine appo-
nuntur, lieet impossibilitas implendae legis praevideatur.

b. Insuper causa. proscime impediens dieitur, si lex
iam actu aut-post breve tempus urget, et dicitur remote
impediens, si solum post notabile tempus urget. Quando
autem eausa censeri debeat proxime et quando remote
impediens, non regula generali, sed potius ex prudentum
iudicio et ex praxi timoratorum ratione habita gravitatis
legis et frequentiae obligationis determinari debet.

Qui sabbato vespere vel die festo iam inchoato auditioni missae
impedimentum ponit, causam proxime impedientem ponit, qui feria sexta
id facit, causam remote impedientem ponit. Impedimentum, quod obli-
gationem legis aliquot dierum spatio praecedit, ordinarie remote im-
pediens censetur.

¹) Matth. 12, 3. 4. coll. cum 1. Reg. 21.

