50 De matrimonio.

iustitiae parit. Gravis, quia obiectum contractus est res‘ gravis scilicet
matrimonium. Ad matrimonium aut, si iniuste a sponsalibus receditur,
saltem ad reparandum damnum, quod ex solutione iniusta ortum est.
Postea i. e. tempore determinato, si quod in contractu sponsalium
praefinitum est, aut si nullum definitum fuit, quando una pars matri—
monium rationabiliter postulat. Quare matrimonium ultra id tempus
sine iusta causa notabiliter differre, peccatum grave est.

b. Obligationi utriusque sponsi contrahendi cum alt-ero matri-
monium in utroque respondet ,ius exigendi ab altero suo tempore
matrimonium. Ideo α. 11011 licet iuveni, qui sponsalia contraxerat cum
puella, hanc citra iniuriam derelinquere, ut aliam ducat in uxorem,
etsi eam abundanter dotare velit: nam sponsa ipsum matrimonium
iure suo exigere potest. 13. Potest episcopus tamquam iudex in hac
re competens eum, qui valida sponsalia implere recusat, nisi adsit
iusta resiliendi causa, etiam additis censuris compellere, ut servet da-
tam fidem. In praxi tamen raro expedit, ut sponsi cogantur inire
matrimonium, quia eiusmodi matrimonia coacta infelicem exitum
habere solent.

c. Sponsalia eo quod obligant ad matrimonium postea contrahen-
dum, obligant etiam ad omittenda omnia, quae futurum matrimonium
impedire vel difficilius et gravius reddere possunt, et proinde ad omit-
tenda ea, quae parti innocenti causam praebent rescindendi sponsalia,
praesertim vero commercium carnale cum tertia persona1).

2. Invalidz'tas sponsalium, quae cum alia persona contra
fidem priorum contrahuntur: quod enim vi promissionis

uni iam debetur, non potest alteri promitti.

Hinc si iuvenis cum duabus feminis sponsalia contraxit et cum
secunda peccavit:

a. Tenetur ducere primam, nisi haec iure suo sponte cedat: prima
enim sponsalia vim suam non amittunt, etsi postmodum alia contraxerit.
Quocirca primae sponsae suaderi potest, ut iuri suo sponte renuntiet,
ad id autem non tenetur, etsi ipsa nullum vel leve tantum, secunda
vero magnum detrimentum pateretui-2).

h. Si prima iure suo sponte cedit3 iuvenis secundam ducere tene·
tur, non quidem vi promissioniS, quae nulla tuit, sed ad reparanda
damna secundae illata, ubi haec ob spem futuri matrimonii in copulam
consensit et ex ea gravida evasit.

c. Quodsi secunda, quando copulam cum eo habuit, sponsalia cum
prima iam inita cognovit, iuvenis aliam obligationem erga secundam

 

¹2 Quale peccatum sit copula carnalis sponsorum cum tertia per-
sona, dicitur in fasciculo De sexto praecepto n. 19, 2.
2) S. Alphonsns n. 640.

