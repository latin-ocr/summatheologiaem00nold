De virtutibus cardinalibus. 275

relictis dignis, iustitiam commutativam violat, non quidem erga per<
sonas privatas, quae per se ius strictum ad officia vel beneficia non
habent, sed erga ecclesiam vel rem publicam. Si autem dignis conferat
officia omissis dignioribus, ius strictum non laeditur, quia ad aptam
non autem ad optimam administrationem stricta obligatio adesse
censetur. β. In distribuendis oneribus· e. g. in imponendis tributis,
quando subditis maius onus imponitur, quam exigit bonum commune
secundum singulorum facultates: subditi enim ius strictum habent, ne
priventur bonis suis, nisi bonum commune secundum mensuram virium
id exigat.

b. Cum iustitia vindicatiecz simul laeditur iustitia commutativa,
tum si delinquentes cum damno communi non puniantur, tum si poena
iusto graviore plectantur: iudex enim stricta obligatione tenetur erga
rempublicam punire delinquentes et erga delinquentes eos non punire
ultra condignum. Si ergo reus poena iusto graviore punitur, per hunc
poenae excessum simul iustitia commutativa erga reum laeditur.

c. Cum iustitia leqali simul laeditur iustitia commutativa‚ si
princeps iniquis legibus et statutis subditis in bonis eorum damnum
inferat: subditi enim ius strictum habent exigendi, ne ipsis damnum
bonorum suorum inferatur.

Articulus tertius,

De fortitudine.

249. Eius natura. Fortitudo latiore et strictiore
sensu accipitur.

α. Latiore sensu est animi firmitas in prosequendo
bono honesto. Hoc sensu fortitudo non est virtus specialiS,
sed condicio cuiusque virtutis perfectae. Quaelibet enim
virtus perfecta efficere debet, ut homo, qui possidet eam,
firmo et constanti proposito in exercendis virtutis actibus
*etiam in adiunctis difficilibus perseveret.

b. Strictiore et proprio sensu definitur virtus moralis,
quae hominem firmat in rebus difficilibus, praesertim vero
in periculis mortis sustinendis vel repellendis. ⁸

Ex doctrina s. Tllomae fortis simpliciter dici non potest, qui

omnes quidem huius vitae molest-ias tolerat, mortem autem sustinere
paratus non est.

18³

