De revalidatione matrimonii. 181

novetur coram parocho et testibus, sed sufficit, ut privatim
inter solos contrahentes fiat. Cum enim matrimonium
in facie ecclesiae celebratum fuerit, iam obtineri potest
finis ab ecclesia intentus, cum formam tridentinam prae-
scriberet3 quare necesse non est, ut denuo in facie eccle-
siae celebretur.

Articulus secundus

De sanatione in radice.

169. Declaratio. 1. Sanatio in radice est illa revali-
dationis species, qua matrimonium hucusque invalidum
sine novo consensu redditur validum et simul omnes nulli-
tatis eius effectus auferuntur, ac si ab initio validum
fuisset, eo quod removetur impedimentum, quod consen-
sum initio praestitum vitiaverat.

α. Primum exemplum matrimonii in radice sanati sub Boni-
facio VIII. († 1303) occurrit; postea frequentius matrimonia irrita hac
via revalidantur, praesertim ubi multa simul matrimonia invalida con-
validanda sunt.

13. Potestas matrimonium in radice sanandi soli competit romano
pontifici, attamen nunc temporis etiam episcopis, praesertim in regio-
nibus missionum, speciali indulto conceditur haec potestaS, „quando
comperit-ur adfuisse impedimentum dirimens, super quo ex apostolicae
sedis indulto dispensare ipsi possint, magnumque fore incommodum
requirendi a parte innoxia renovationem consensus“.

a. sanatio matrimonii in radice ita intelligenda est. Radix
matrimonii sananda est consensus. Iam vero propter impedi-
mentum dirimens, quod obstabat ab initio, consensusinvalidus
erat, qui consensus invalidus adhuc perdurat. Iam summus ponti-
fex per dispensationem aufert legem consensum irritantem, qua
sublata consensum initio >invalidum sanat et aptum reddit ad
efficiendum validum matrimonium. Dispensatio ordinaria non
versatur circa consensum, sed solum aufert legem irritantem, qua
sublata putativis coniugibus datur potestas eliciendi novum eum-
que validum consensum3 dispensatio autem in radice versatur
circa consensum ab initio invalidum, quem ablata lege irritante
facit validum. Insuper per elindem actum sanationis summus
pontifex vult, ut matrimonium quoad effectus iuridicos ita habeatur,
ac si ab initio validum fuisset.

