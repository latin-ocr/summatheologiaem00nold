De natura conscientiae. 203'2- ,

in abstracto et in genere respicit, ut furtum esse vitandum, egeno esse
succurrendum; aliud proxime practicam seu simpliciter practicam, quod
refertur ad actiones morales in concreto et in particulari hic et nunc
ponendas simul cum omnibus adiunctis, in quibus reperiuntur, et vo-
luntatem agentis immediate dirigit, e. g. hanc rem a me non esse
auferendam utpote alienam, huic homini nunc mihi esse subveniendum
utpote egeno; non illud sed hoc vocatur conscientia.

182. Synteresis. A conscientia distinguenda est⁴ syn-
tereSiS, quae definiri solet habitus primorum principiorum
moralium. Est igitur synteresis quaedam proprietas intel-
lectus, qua hic magna facilitate cognoscit prima principia
moralia seu suprema principia legis naturalis, Deinde vero

synteresis etiam ipsa haec principia signifieat.

a. Eiusmodi principia sunt e. g. bonum faciendum, malum vitan-
dum3 quod tibi non vis fieri, alteri ne feceris; supremum numen co-
lendum est; promissa servanda sunt: praecepta impleri debent et alia
suprema principia legis naturalis. Ex his principiis universalibus scientia
moralis deducit veritateS‚ quas ipsa docet, e. g. bonum faciendum est;
sed miseris subvenire bonum est; ergo miseris subveniendum est.

b. Veritates tum synteresis tum scientiae moralis universales sunt;
conscientia econtra versatur circa singularem actionem nunc ponendam,
eius proinde dictamina particularia sunt, immediate tamen ex verita-
tibus scientiae moraliS, mediate ex veritatibus synteresis deducta.

c. Ideo dictamen conscientiae semper est conclusio alicuius syl-
logismi, cuius maior continet legem moralem, minor actionem hic et
nunc ponendam, cui lex applicatur, et conclusio exhibet convenientiam
vel disconvenientiam actionis cum lege, e. g. furtum est illicitum;
haec actio est furtum; ergo haec actio mihi non est licita.

183. Conscientiae Vis. 1. Conscientia est proxima
norma actionum moralium: voluntas enim, cum sit potentia
caeca, indiget convenienti directione3 atqui directionem
voluntas accipere solum potest a conscientia: nam illa
potentia, a qua voluntas naturaliter in suis operationibus
dependet, est ratio3 ratio autem, quae in particulari casu
dictat, hoc esse faciendum, quia bonum, illud omittendum,
quia malum, est conscientia. Dicitur regula prooeima, quia
voluntati magis propinqua est quam lex, et dicitur regula
subiectiva et interna, ut distinguatur a lege, quae est norma
obieetiva et externa.

