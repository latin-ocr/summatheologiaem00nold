60 De matrimonio.

reddunt notabiliter difficilius, etsi illud minus appetibile
reddant et alteri parti aliquam tristitiam afferant, sicut
non est obligatio in contractibus leviores mercis defectus
manifestandi. Nemo enim tenetur seipsum infamare et
spe nubendi privare, ubi silentio suo ius alterius non
laedit. Si tamen timendum esset, ne post matrimonium
res palam fiat et exinde oriatur infaustum matrimonium,
saltem ex caritate tenerentur manifestare defectum aut

abstinere a coniunctione.

Eiusmodi defectus sunt: deformitas, ignobilitas, paupertas, in-
doles aspera et iracunda, inhabilitas ad gerenda negotia, ad admini-
strandam domum etc.

60. Muta-tio notabilis, quae sponsalibus superveniat:
sponsalia enim censentur inita sub bac tacita condicione:
si res in eodem statu permanent, idque ne matrimonium

infelicem exitum sit habiturum.

Mutatio notabilis induci censetur quavis circumstant-ia, quae, si
ante inita sponsalia extitisset aut cognita fuisset, a contrahendis spon·
salibus retraxisset: eiusmodi autem est quaevis circumstantia, qua
promissum matrimonium vere redditur multo gravius, difficilius et
molestius. Mutatio haec accidere potest vel in bonis animi vel in
bonis corporis vel in bonis fortunae.

α. In bonis animi: gravis morum asperitaS, propensio ad ebrie-
tatem, ludum, impietatem; si quis atrox crimen committit: atrox
crimen illud censetur, quod grave damnum vel infamiam parit ut
haeresis, homicidium, grave furtum.

b. In bonis corporis: morbus insanabilis vel contagiosus, amissio
venustatis praesertim in sponsa; caecitas, abscissio membri.

c. In bonis fortunae: superveniens paupertas in utroque sponso
utrique concedit facultatem resiliendi, quia ex utraque parte accidit
notabilis mutatio et matrimonium utrique redditur gravius; si alteruter
amittat notabilem partem bonorum, altera pars, cuius bona immutata
manent, resilire potest: si sponsa detegitur non habere dotem; si
sponso adveniat pinguis hereditas; quod si bona sponsi manent immu-
tata et solum sponsae accedit pinguis hereditas, communiter huic non
conceditur ius resiliendi a sponsalibus; at non videtur improbabilis
sententia, quae etiam sponsae in hoc casu ius discedendi tribuit, quia
si mutationem futuram praevidisset, sponsalia non contraxisset; si
alteruter est nimio aere alieno gravatus, quin adsit spes, fore ut sol-
vere possim si sponsus evadit ineptus ad acquirendum officium pro
sustentatione familiae necessarium.

