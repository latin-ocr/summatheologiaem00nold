30 Î . De actibus ad finem aptis.

sunt quidem hominisvvere proprii et dici possunt humani quoad sub-
stantiam actionis, at eius non sunt proprii nec possunt dici humani
quoad modum act-ionis, quia illis non convenit proprius ille modus
operandi, qui est: agere cum dominio actus.

27. Actuum humanorum divisiO. 1. Actus humani
alii sunt eliciti, alii imperati: eliciti dicuntur, qui a volun-
tate procedunt et in ipsa perficiuntur ut actus amoris,
odii, desiderii3 imperati dicuntur, qui ex imperio volun-
tatis procedunt, sed ab alia potentia sive interna ut actus
cogitandi sive externa ut actus ambulandi exercentur.

a. Nihil impedit, quominus eliciti dicantur etiam actus, qui non
a voluntate, sed ab alia potentia immediate procedunt, sic actus cogi-
tandi quoad intellectum, actus videndi, audiendi quoad sensus eliciti
vocari possunt3 quoniam autem in re morali non attenduntur nisi
actus liberi, soli actas voluntatis solent vocari eliciti.

b. Voluntas duplici modo egere potest, actum eliciendo et actum
imperando. Imperium voluntatis dicitur actus voluntatis, quo haee
potentias sibi subiectas ad actum movet vel ab actu cessare facit, sic
voluntas efficere potest, ut intellectus de aliqua re cogitet vel de ea
cogitare desinat, item ut membra corporis moveantur vel a motu
cessent.

c. Voluntas imperinm exercet in intellectum, in sensus externOS,
in appetitum sensitivum etin vim motricem prout haec ad vitam
animalem pertinet. Harum potentiarum operationes sunt et dicuntur
liberae (quoad exercitium), quatenus nempe earum exercitium a libera,
voluntate dependet.

d. Voluntas non solum aliarum potentiarum, sed etiam proprios
actus imperare potest, sibi e. g. imperare potest, ut eliciat actus amoris
Dei: sunt ergo aetus eliciti voluntatis, qni simul imperati sunt,

e. Actus dicuntur etiam eliciti ratione motivi interni, et imperati
ratione motivi externi, propter quod exercentur, sic oratio, quae est
actus elicitus religionis, potest esse actus imperatus a poenitentia, si
fiat ad redimenda peccata. Ex his intelligitur, quid significent theo-
logi, ubi docent unam virt-utem imperare act-us aliarum virtutum, nempe
si quis ex motivo 6. g. caritatis pauperi dat eleemosynam, caritas
imperare dicitur actum misericordiae

2. Alii sunt interni, alii externi, alii mixti: interni
vocantur, qui ab animae potentiis mere internis perfici-
untur ut actus cogitandi3 externi vocantur, qui (a volun-
tate) per organa corporis externa perficiuntur ut actus

